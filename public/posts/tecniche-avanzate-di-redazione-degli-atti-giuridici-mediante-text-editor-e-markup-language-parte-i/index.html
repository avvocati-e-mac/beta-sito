<!doctype html><html lang=it dir=auto><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1,shrink-to-fit=no"><meta name=robots content="index, follow"><title>Tecniche avanzate di redazione degli atti giuridici mediante text editor e markup language (parte I) | Avvocati e Mac</title><meta name=keywords content="Comandi Rapidi,Actions"><meta name=description content="In questi mesi sono preso dalla preparazione ed esecuzione del Corso PCT accreditato CNF fino agli inizi di Marzo. Mi sono quindi reso conto che le pubblicazioni vere di articoli sul sito si stanno rarefacendo. Ho quindi deciso di “riciclare” la tesina che ho svolto nel 2021 a conclusione del corso di perfezionamento “Coding for lawyers e legal tech. Programmazione per giuristi, intelligenza artificiale e blockchain per il professionista legale del futuro” coordinato dal prof."><meta name=author content="Filippo Strozzi"><link rel=canonical href=https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/><meta name=google-site-verification content="XYZabc"><meta name=yandex-verification content="XYZabc"><meta name=msvalidate.01 content="XYZabc"><link crossorigin=anonymous href=/assets/css/stylesheet.3613efbd0b1772781e8f49935e973cae632a7f61471c05b17be155505ccf87b5.css integrity="sha256-NhPvvQsXcngej0mTXpc8rmMqf2FHHAWxe+FVUFzPh7U=" rel="preload stylesheet" as=style><script defer crossorigin=anonymous src=/assets/js/highlight.f413e19d0714851f6474e7ee9632408e58ac146fbdbe62747134bea2fa3415e0.js integrity="sha256-9BPhnQcUhR9kdOfuljJAjlisFG+9vmJ0cTS+ovo0FeA=" onload=hljs.initHighlightingOnLoad()></script>
<link rel=icon href=https://beta.avvocatiemac.it/%3Clink%20/%20abs%20url%3E><link rel=icon type=image/png sizes=16x16 href=https://beta.avvocatiemac.it/%3Clink%20/%20abs%20url%3E><link rel=icon type=image/png sizes=32x32 href=https://beta.avvocatiemac.it/%3Clink%20/%20abs%20url%3E><link rel=apple-touch-icon href=https://beta.avvocatiemac.it/%3Clink%20/%20abs%20url%3E><link rel=mask-icon href=https://beta.avvocatiemac.it/%3Clink%20/%20abs%20url%3E><meta name=theme-color content="#2e2e33"><meta name=msapplication-TileColor content="#2e2e33"><noscript><style>#theme-toggle,.top-link{display:none}</style><style>@media(prefers-color-scheme:dark){:root{--theme:rgb(29, 30, 32);--entry:rgb(46, 46, 51);--primary:rgb(218, 218, 219);--secondary:rgb(155, 156, 157);--tertiary:rgb(65, 66, 68);--content:rgb(196, 196, 197);--hljs-bg:rgb(46, 46, 51);--code-bg:rgb(55, 56, 62);--border:rgb(51, 51, 51)}.list{background:var(--theme)}.list:not(.dark)::-webkit-scrollbar-track{background:0 0}.list:not(.dark)::-webkit-scrollbar-thumb{border-color:var(--theme)}}</style></noscript><script type=application/javascript>var doNotTrack=!1;doNotTrack||(function(e,t,n,s,o,i,a){e.GoogleAnalyticsObject=o,e[o]=e[o]||function(){(e[o].q=e[o].q||[]).push(arguments)},e[o].l=1*new Date,i=t.createElement(n),a=t.getElementsByTagName(n)[0],i.async=1,i.src=s,a.parentNode.insertBefore(i,a)}(window,document,"script","https://www.google-analytics.com/analytics.js","ga"),ga("create","UA-123-45","auto"),ga("send","pageview"))</script><meta property="og:title" content="Tecniche avanzate di redazione degli atti giuridici mediante text editor e markup language (parte I)"><meta property="og:description" content="In questi mesi sono preso dalla preparazione ed esecuzione del Corso PCT accreditato CNF fino agli inizi di Marzo. Mi sono quindi reso conto che le pubblicazioni vere di articoli sul sito si stanno rarefacendo. Ho quindi deciso di “riciclare” la tesina che ho svolto nel 2021 a conclusione del corso di perfezionamento “Coding for lawyers e legal tech. Programmazione per giuristi, intelligenza artificiale e blockchain per il professionista legale del futuro” coordinato dal prof."><meta property="og:type" content="article"><meta property="og:url" content="https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/"><meta property="og:image" content="https://beta.avvocatiemac.it/cover.jpeg"><meta property="article:section" content="posts"><meta property="article:published_time" content="2023-02-13T09:03:20-08:00"><meta property="article:modified_time" content="2023-02-13T09:03:20-08:00"><meta property="og:site_name" content="Avvocati e Mac"><meta name=twitter:card content="summary_large_image"><meta name=twitter:image content="https://beta.avvocatiemac.it/cover.jpeg"><meta name=twitter:title content="Tecniche avanzate di redazione degli atti giuridici mediante text editor e markup language (parte I)"><meta name=twitter:description content="In questi mesi sono preso dalla preparazione ed esecuzione del Corso PCT accreditato CNF fino agli inizi di Marzo. Mi sono quindi reso conto che le pubblicazioni vere di articoli sul sito si stanno rarefacendo. Ho quindi deciso di “riciclare” la tesina che ho svolto nel 2021 a conclusione del corso di perfezionamento “Coding for lawyers e legal tech. Programmazione per giuristi, intelligenza artificiale e blockchain per il professionista legale del futuro” coordinato dal prof."><script type=application/ld+json>{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"Posts","item":"https://beta.avvocatiemac.it/posts/"},{"@type":"ListItem","position":2,"name":"Tecniche avanzate di redazione degli atti giuridici mediante text editor e markup language (parte I)","item":"https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/"}]}</script><script type=application/ld+json>{"@context":"https://schema.org","@type":"BlogPosting","headline":"Tecniche avanzate di redazione degli atti giuridici mediante text editor e markup language (parte I)","name":"Tecniche avanzate di redazione degli atti giuridici mediante text editor e markup language (parte I)","description":"In questi mesi sono preso dalla preparazione ed esecuzione del Corso PCT accreditato CNF fino agli inizi di Marzo. Mi sono quindi reso conto che le pubblicazioni vere di articoli sul sito si stanno rarefacendo. Ho quindi deciso di “riciclare” la tesina che ho svolto nel 2021 a conclusione del corso di perfezionamento “Coding for lawyers e legal tech. Programmazione per giuristi, intelligenza artificiale e blockchain per il professionista legale del futuro” coordinato dal prof.","keywords":["Comandi Rapidi","Actions"],"articleBody":" In questi mesi sono preso dalla preparazione ed esecuzione del Corso PCT accreditato CNF fino agli inizi di Marzo. Mi sono quindi reso conto che le pubblicazioni vere di articoli sul sito si stanno rarefacendo. Ho quindi deciso di “riciclare” la tesina che ho svolto nel 2021 a conclusione del corso di perfezionamento “Coding for lawyers e legal tech. Programmazione per giuristi, intelligenza artificiale e blockchain per il professionista legale del futuro” coordinato dal prof. Ziccardi Vista la mole del testo ho deciso di dividerla in 3 parti che, spero, possano anche essere lette separatamente. Se vuoi ricevere il manoscritto completato (finemente impaginato in LaTeX grazie a Pandoc e Markdown) oltre che ricevere questi articoli, iscriviti alla mia newsletter, a fine Marzo 2023 inviarò a tutti gli iscritti il PDF (se leggi questo articolo dopo tale data sappi che iscrivendoti alla newsletter avrai la possibilità di leggere anche tutte quelle precedenti. Ultimo avvertimento: lo stile, visto a chi mi rivolgevo, non è quello del sito ma più “aulico”. Buona lettura.\nIl problema dello scrivere in digitale In un periodo storico in cui si parla di giustizia predittiva, intelligenza artificiale applicata all’esame di una grossa mole di documenti giuridici, sono stati lasciati indietro problemi più pratici e legati all’attività quotidiana, come ad esempio le problematiche legate alla scrittura di atti giuridici in digitale.\nIl presente documento cercherà di fotografare l’attuale situazione, le criticità e le possibili soluzioni alternative. Sia noto al lettore che, le tecniche di seguito elencate fanno parte dell’arsenale utilizzato dal sottoscritto quotidianamente e, come tale, chi scrive può essere considerato “tendenzioso” utilizzando il metodo che descrive.\nFatte tali dovute premesse è possibile esaminare il più ampio problema dello scrivere in digitale, per poi addentrarci in quello della scrittura in digitale di atti giuridici.\nIl computer è diventato nel corso dell’ultimo ventennio lo strumento per scrivere in digitale. Essendo uno strumento multi-funzionale, nel corso dell’evoluzione ed adozione dei computer nel mondo del lavoro e per uso personale, si sono sviluppati tanti programmi, denominati di video-scrittura, per scrivere un testo direttamente davanti al computer.\nLo standard di fatto per questi programmi è Microsoft Word. Esistono altri programmi che implementano funzioni similari, dal software open-source LibreOffice con l’applicazione Writer al programma Pages della Apple, ma l’archetipo di funzionamento di questi sistemi applicativi è nella sostanza il medesimo. Sono, infatti, tutti programmi WYSIWYG (What You See Is What You Get ovvero “quel che vedi è quello che ottieni”).\nCon tutti questi programmi di video-scrittura viene mostrato all’utilizzatore, sullo schermo del computer, un foglio di carta virtuale all’interno del quale è possibile scrivere ed impaginare il proprio documento, ottenendo a video un risultato simile od uguale a quello della successiva stampa cartacea o digitale del documento stesso.\nI vantaggi di un simile sistema nel mondo dell’ufficio sono stati notevoli. Si ricordi che prima dell’avvento di tali programmi la produzione dei documenti avveniva con la macchina da scrivere: prima meccanica e poi elettronica. Di fatto questi programmi hanno permesso di portare nel mondo dell’ufficio (anche grazie all’avvento di idonei sistemi di stampa prima a getto di inchiostro e poi laser) quello che, una volta, era esclusiva della carta stampata e dell’editoria professionale.\nPur a fronte di innegabili vantaggi, i programmi di video-scrittura hanno portato anche degli svantaggi, di cui si cercherà di parlare.\nFormato proprietario e non standard L’avvento dei programmi di video-scrittura è contestuale e probabilmente causato da un altro evento particolare che ha influenzato e probabilmente influenzerà nel tempo lo sviluppo informatico ed il modo di utilizzare i computer: il monopolio del sistema operativo Windows.\nUn computer come noto è uno strumento hardware, meccanico, che deve essere riempito da un applicativo o software, cioè, nello specifico a livello base, da un sistema operativo che permetta di utilizzare l’hardware sottostante. Tra gli anni ‘80 e ‘90 del secolo scorso, con l’avvento e l’utilizzo sempre più massiccio del c.d personal computer nel mondo del lavoro si è assistito anche all’avvento del sistema operativo Windows della software house Microsoft, che, ora, è installato su circa il 76,6 % dei computer attualmente in circolazione 1. Assieme al sistema operativo Windows la Microsoft ha sviluppato una c.d. suite, ovvero un insieme di programmi, pensato per il mondo dell’ufficio, chiamata Office 2 (la cui ultima incarnazione nel momento in cui si scrive è Office 365) di cui il programma di punta era ed è Microsoft Word.\nGrazie all’adozione massiccia del sistema operativo Windows il programma di video-scrittura di Microsoft è diventato lo standard di fatto nella creazione e nello scambio delle bozze dei documenti nel mondo dell’ufficio.\nNel corso del tempo le conseguenze di questo monopolio di fatto sono state molte, qui brevemente analizzeremo alcune problematiche importanti ma non esclusive: il formato proprietario e non standard dei file .DOC e .DOCX.\nUna delle tecniche da subito implementate dai software commerciali è stata quella di utilizzare formati proprietari per salvare i documenti creati con i loro programmi. Ciò significa che, senza i loro programmi, è impossibile (o quasi) aprire un documento con un altro programma. Questo ha creato un sistema di auto mantenimento del monopolio di fatto. Più uffici o realtà utilizzano il software di una determinata società più chi si affaccia nel mondo della scrittura utilizzerà quel software.\nSe questo sistema è comprensibile dal punto di vista commerciale, pone dei profondi problemi dal punto di vista della selezione “innaturale” del programma che si usa per scrivere.\nIl programma dominante in un certo “ambiente” spesso non è il miglior programma, se si esamina in particolare Microsoft Word, si può giungere alla considerazione opposta, come di seguito si evidenzierà.\nLo scrittore dattilografo Deve farsi una breve premessa storica per comprendere l’evoluzione di Microsoft Word e quella dei programmi di video-scrittura.\nNel mondo degli uffici, fino all’avvento massiccio dei computer, a fine degli anni ‘80 ed inizio degli anni ‘90 del secolo scorso in America e tra il ‘90 ed il 2000 in Italia, esisteva una distinzione tra chi scriveva un documento e chi lo “batteva a macchina”. La figura del dattilografo sia negli uffici legali che in qualsiasi ufficio di piccole e medie dimensioni era una presenza essenziale. Era infatti solo attraverso questa figura professionale che la gestione di tutti i documenti “stampati” (sarebbe meglio dire battuti a macchina) poteva avvenire.\nLe prime macchine da scrivere digitali hanno ceduto pian piano il passo ai computer per la scrittura dei documenti da ufficio ed i soggetti che per primi hanno utilizzato i programmi di video-scrittura sono stati i dattilografi. Le basi dei programmi di video-scrittura sono nate proprio nell’ottica e per l’utilizzo di una specifica e qualificata categoria professionale. La dattilografia è una disciplina professionale ormai sconosciuta ai più, ma che, tra la seconda metà dell’ottocento e la fine del novecento, è stata fondamentale per gli uffici.\nScrivere digitando il testo su una tastiera con la macchina da scrivere e successivamente fare delle modifiche al documento predisposto richiedeva personale altamente addestrato onde evitare di dover riscrivere un documento a metà dell’opera e scriverlo in tempi ragionevoli.\nCon l’avvento del computer dei programmi di video-scrittura tuttavia non fu più necessario avere questa istruzione specifica perché il testo scritto al computer poteva essere riletto, modificato e revisionato infinite volte prima della stampa effettiva.\nLa “semplicità” (qui intesa come possibilità per chiunque di scrivere e revisionare un documento davanti al computer) tuttavia ha col tempo fatto diminuire la presenza negli ufficio di un dattilografo.\nNel corso dell’ultimo ventennio si è quindi assistito ad un progressivo passaggio della fase di scrittura dalla carta con strumenti analogici al computer. Lo scrittore è diventato, senza averne le competenze, dattilografo. Addirittura si potrebbe affermare che la dattilografia è scomparsa come professionalità.\nContenuto e forma uniti Le conseguenze di questo cambiamento, progressivo ma visibile, sono state e, credo, siano tuttora importanti.\nI programmi di video-scrittura infatti sono uno strumento (software) per creare un documento a stampa (ora anche in formato digitale come un PDF) pensato per i dattilografi, cioè per soggetti che dovevano occuparsi di trascrivere un documento, non scriverlo. Lo stesso archetipo del foglio di carta digitale che corrisponde al foglio di carta stampato ne è un chiaro esempio.\nFino all’avvento dei programmi di video-scrittura contenuto e forma (tipografica) erano domini separati nel mondo dell’ufficio, con figure professionali distinte per le differenti fasi (nell’mondo dell’editoria professionale lo sono tuttora) ma oggi questo, nella maggior parte dei casi, non è più così.\nIl personale c.d di segreteria (se presente in ufficio) spesso non ha più una formazione specifica in dattilografia e, soprattutto, tutti, dal personale altamente specializzato ai soggetti meno specializzati, scrivono davanti ad un computer.\nSpesso chi scrive professionalmente è un auto-didatta della scrittura al computer. Scrivere al computer con un programma di video-scrittura impone (subdolamente) a chi scrive di impaginare il documento.\nQuesta potrebbe sembrare un’operazione di poco conto, tuttavia così non è.\nScrivere è una attività complessa e richiede concentrazione. Scrivere a computer richiede un superiore grado di concentrazione. Infatti mentre il percorso di scrittura a mano ci viene insegnato fin dai primi anni di scolarizzazione, quello di scrivere al computer non viene quasi mai insegnato e si apprende solo dopo aver imparato a scrivere a mano.\nSe scrivere con carta e penna è un’attività (relativamente) semplice, scrivere al computer espone lo scrittore a varie sfide, spesso non banali.\nAnzitutto, lo scrittore deve conoscere i rudimenti dell’utilizzo di un computer, ovvero il sistema operativo così come l’hardware.\nSecondariamente, mentre carta e penna sono strumenti specializzati e finalizzati a scrivere, il computer è uno strumento multifunzionale. Un computer può essere uno strumento di scrittura, certamente, ma può anche essere uno strumento di svago (navigando in internet o guardando video), uno strumento di ricerca, uno strumento per comporre musica, fare calcoli e così via. La versatilità dello strumento computer ne determina anche uno dei più grossi limiti poiché è uno strumento che permette di distrarsi facilmente.\nDa ultimo, in questo periodo di iper-connessione con email e social network che si sono aggiunti alle distrazioni che abbiamo già visto, il computer è diventato uno strumento sempre più problematico per lo scrittore che deve concentrarsi sulla scrittura.\nA queste problematiche generali si aggiungono quelle specifiche della video-scrittura.\nL’aspetto grafico di un testo, seppur importante, non è il primo aspetto a cui uno scrittore deve dedicarsi. Il primo e più importante scopo dello scrittore è quello di focalizzarsi sul contenuto che uno scritto veicola.\nTuttavia, come abbiamo visto nei punti precedenti i programmi di video-scrittura non sono nati per scrivere ma per far mettere in “bella copia” dai dattilografi gli scritti prodotti dagli scrittori. La “trappola” dei programmi di video-scrittura è che la loro modalità di base è pensata per il testo stampato ed impaginato, non per scrivere in digitale.\nL’importanza dello strumento che usiamo Se quindi un programma di video-scrittura non è lo strumento adatto per scrivere in digitale, qual’è quello corretto?\nPrima di affrontare il problema in dettaglio pare opportuno fare una breve precisazione.\nÈ convinzione generale che lo strumento che si utilizza per svolgere una determinata attività non influisca sul risultato della stessa, ma che a fare la differenza sia l’utilizzatore e il come lo strumento viene utilizzato.\nTale affermazione non è del tutto vera. Svariati studi scientifici dimostrano l’esatto contrario 3, ovvero che lo strumento che utilizziamo modifica profondamente il modo in cui pensiamo e ci rapportiamo all’attività che svolgiamo con esso.\nUn proverbio inglese recita “if all you have is a hammer, everything looks like a nail” che può essere tradotto in italiano come: se hai solo un martello, tutto sembra essere un chiodo. Da studi compiuti, sull’uomo così come sui primati, i neuro-scienziati hanno dimostrato la profonda plasticità del nostro cervello e, di conseguenza, del nostro pensiero, dimostrando come uno strumento ed il suo uso continuo e prolungato nel tempo modifichi profondamente il cervello umano ed i collegamenti neuronali, sia a livello fisico (addirittura aumentando certe regioni del cervello) sia a livello di collegamenti neuronali velocizzando e rafforzando i collegamenti di specifiche aree del cervello utilizzate4.\nA fronte di queste considerazioni è quindi di primaria importanza ragionare attentamente su quali strumenti digitali si utilizzano per scrivere. Ciò infatti può incidere profondamente sul modo in cui scriviamo.\nÈ tuttavia evidente come, in particolare nel mondo degli uffici, tale scelta non sia affatto ragionata ed anzi segua consuetudini legate alle abitudini dovute più da pratiche commerciali che da scelte meditate.\nRipensare a qual’è lo strumento digitale corretto per scrivere Una volta che abbiamo visto come lo strumento non sia solo un mezzo ma come anche plasmi nel profondo il nostro modo di pensare e di “usare” lo strumento, vediamo quali caratteristiche questo strumento dovrebbe avere.\nAnzitutto uno strumento deve svolgere una sola cosa e bene: scrivere e revisionare il testo. Può sembrare banale, ma la prima cosa che uno strumento di scrittura digitale deve fare è quella di permettere di scrivere facilmente e senza vincoli.\nScrivere in digitale è profondamente diverso dallo scrivere a mano. L’enorme vantaggio del digitale di poter modificare qualsiasi cosa si è digitata, è anche una potenziale maledizione. Permette di modificare ed affinare il proprio scritto all’infinito ma questa assenza di limitazioni a volte non è un beneficio ma uno svantaggio. La potenzialità di fare qualsiasi cosa a volte corrisponde all’opposto, non fare nulla. Uno strumento di scrittura digitale, quando lo si guarda dal punto di visto dello scrivere ovvero formalizzare il proprio pensiero in parole e contenuti, deve permettere di fare solo quello senza distrazioni.\nNel mondo della scrittura creativa sono nati negli ultimi anni una serie di programmi appositamente pensati per permettere allo scrittore di non distrarsi 5, proprio per la presenza sempre più crescente della percezione da parte degli utenti finali di tale necessità.\nOltre però ad un ambiente per scrivere facilmente e senza distrazioni un simile programma deve avere un’altra caratteristica specifica e fondamentale: la possibilità di revisionare il testo in modo efficiente ed effettivo.\nQuesto è un punto spesso sottovalutato da molti, ma revisionare un testo digitale in modo rapido e preciso è importante quanto scrivere questo testo forse più importante della stessa parte di scrittura. La revisione di un testo è sia la parte di rifinitura del testo scritto, ovvero quella di rendere il testo più semplice e più chiaro per il lettore, sia quella di revisione formale ovvero quella di correzione degli errori grammaticali e di battitura. È quella parte della scrittura che divide lo scrittore amatoriale o non professionista da quello professionale, è quella parte che differenzia uno scritto mediocre da uno ben realizzato. Manipolare in modo programmatico e strutturato un testo è una possibilità fondamentale che molti sottovalutano.\nUn altro punto fondamentale per un programma di scrittura è quello di essere semplice, non nel senso di essere facile da utilizzare, ma di semplificare il flusso di lavoro dello scrittore. Come visto poco sopra, la suddivisione in fasi del lavoro di scrittura, se può sembrare un modo di complicare l’attività stessa, è invece un modo per focalizzare e semplificare il lavoro ad una specifica attività. È infatti noto come il c.d. multi-tasking [^multitasking] non sia sostenibile soprattutto per le attività che richiedono un profondo sforzo mentale. Più in generale, infatti, la creazione di un flusso di lavoro strutturato e irregimentato aiuta ad aumentare la “produttività” 6.\nSempre seguendo questa strada, è, inoltre, necessario suddividere la parte di scrittura da quella di impaginazione. Tale suddivisione ha sia un vantaggio a livello di concentrazione e semplificazione del lavoro dello scrittore sia un vantaggio nella precisione e puntualità del risultato tipografico finale ottenuto. I programmi WYSIWYG, dovendo mostrare a video il risultato finale dell’impaginazione mentre il testo digitato viene prodotto, non sono ottimizzati per avere la migliore impaginazione possibile. Dividere la scrittura di un testo dall’impaginazione dello stesso permette di avere risultati tipografici migliori di quelli di qualsiasi programma di video-scrittura standard.\nIl problema di “imparare” di nuovo Prima di esaminare la possibile soluzione ai problemi individuati fino ad ora, occorre affrontare quello che è un punto cruciale di questa analisi e che può rendere più semplice il passaggio al metodo che si vuole proporre con questo scritto; chiunque abbia in un qualche modo affrontato la scrittura è abituato ad usare un programma di video-scrittura, pertanto perché imparare una nuova serie di strumenti?\nLa domanda potrebbe sembrare banale ma è il principale scoglio che deve essere affrontato prima di investire le energie e le risorse necessarie per modificare un flusso di lavoro che, seppur non efficiente, è divenuto “facile”, ovvero richiede poca resistenza e si svolge secondo abitudini e riflessi automatici da parte di chi lo utilizza.\nSe infatti ci si rende inconsciamente conto che scrivere con un programma di video-scrittura può non essere il modo migliore di scrivere in digitale (e chi scrive spera che con le argomentazioni che precedono il lettore lo abbia realizzato anche consciamente) ripensare il flusso di lavoro della scrittura digitale richiede degli sforzi iniziali notevoli e, fino a che lo scrittore digitale non prende possesso di questo nuovo flusso di lavoro, richiede indiscutibilmente maggiori sforzi del precedente flusso di lavoro.\nOccorre quindi qui sottolineare un altro aspetto fondamentale e spesso sottovalutato dagli scrittori digitali: il problema della padronanza dello strumento, quello che gli anglofoni chiamano mastery.\nQualsiasi attività manuale o concettuale richiede un grado di padronanza di quella specifica attività. La padronanza di una “arte” come la scrittura è un percorso lungo e complesso che passa dal raffinamento di svariate competenze. Se tuttavia si ritiene utile e giusto fare questo percorso (e chi scrive per passione come chi per lavoro nel corso del tempo ha sicuramente investito in tale preparazione), si comprende bene come imparare “nuovamente” lo strumento con cui si scrive è fondamentale per uno scrittore.\nNon solo, è provato da svariate ricerche cognitive che per migliorare le proprie capacità in uno specifico ambito è necessario mantenere la mentalità e l’approccio dell’apprendista 7. Ciò è condizione necessaria per superare quell’altipiano che, dopo un inizio di miglioramento, si raggiunge in qualsiasi forma di attività.\nPer lo scrittore digitale, quindi, imparare nuovamente a scrivere in digitale con gli strumenti più adatti è anche una forma di miglioramento che gli permette di aumentare e migliorare la padronanza della scrittura stessa.\nCome risulta dal sito Statista: https://www.statista.com/topics/1003/operating-systems/ ↩︎\nLink a Wikipedia per una sommaria informazione: https://it.wikipedia.org/wiki/Microsoft_Word ↩︎\nCarr, N. (2011). Internet ci rende stupidi? Come la rete sta cambiando il nostro cervello. Italia: Cortina Raffaello. Da pagina 33 a 53. ↩︎\nPool, R., Ericsson, K. A. (2016). Numero 1 si diventa. Sviluppa il tuo potenziale segreto per migliorare in quasi tutto quello che vuoi. Italia: Sperling \u0026 Kupfer. Pagine da 28 a 34 cita lo studio svolto suoi tassisti londinesi e sulle modiche all’ippocampo. ↩︎\nA titolo di mero esempio della pletora di applicazioni di questo genere si segnalano quelle individuate nell’articolo di cui al link che segue: https://www.macitynet.it/Scrivere-senza-distrazioni-i-migliori-programmi-per-Mac/. Vista la “popolarità” di questa funzione anche software come Microsoft Word hanno implementato una modalità focus. ↩︎\nNewport, C. (2021). A World Without Email: Reimagining Work in an Age of Communication Overload. Stati Uniti: Penguin Publishing Group. Da pagina 179 a 183. Creare delle regole all’inizio permettono poi di coordinarsi meglio. Newport basa i suoi ragionamenti prendendo spunto dalla Teoria dell’informazione di Claud Shannon per maggiori approfondimenti link: https://it.wikipedia.org/wiki/Teoria_dell'informazione. ↩︎\nPool, R., Ericsson, K. A. (2016). Numero 1 si diventa. Sviluppa il tuo potenziale segreto per migliorare in quasi tutto quello che vuoi. Italia: Sperling \u0026 Kupfer. Pagine da 104 a 108. In vengono spiegati i principi base della pratica intenzionale. ↩︎\n","wordCount":"3229","inLanguage":"it","image":"https://beta.avvocatiemac.it/cover.jpeg","datePublished":"2023-02-13T09:03:20-08:00","dateModified":"2023-02-13T09:03:20-08:00","author":{"@type":"Person","name":"Filippo Strozzi"},"mainEntityOfPage":{"@type":"WebPage","@id":"https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/"},"publisher":{"@type":"Organization","name":"Avvocati e Mac","logo":{"@type":"ImageObject","url":"https://beta.avvocatiemac.it/%3Clink%20/%20abs%20url%3E"}}}</script></head><body id=top><script>localStorage.getItem("pref-theme")==="dark"?document.body.classList.add("dark"):localStorage.getItem("pref-theme")==="light"?document.body.classList.remove("dark"):window.matchMedia("(prefers-color-scheme: dark)").matches&&document.body.classList.add("dark")</script><header class=header><nav class=nav><div class=logo><a href=https://beta.avvocatiemac.it/ accesskey=h title="Avvocati e Mac (Alt + H)"><img src=https://beta.avvocatiemac.it/apple-touch-icon.png alt aria-label=logo height=65>Avvocati e Mac</a><div class=logo-switches><button id=theme-toggle accesskey=t title="(Alt + T)"><svg id="moon" xmlns="http://www.w3.org/2000/svg" width="24" height="18" viewBox="0 0 24 24" fill="none" stroke="currentcolor" stroke-width="2" stroke-linecap="round" stroke-linejoin="round"><path d="M21 12.79A9 9 0 1111.21 3 7 7 0 0021 12.79z"/></svg><svg id="sun" xmlns="http://www.w3.org/2000/svg" width="24" height="18" viewBox="0 0 24 24" fill="none" stroke="currentcolor" stroke-width="2" stroke-linecap="round" stroke-linejoin="round"><circle cx="12" cy="12" r="5"/><line x1="12" y1="1" x2="12" y2="3"/><line x1="12" y1="21" x2="12" y2="23"/><line x1="4.22" y1="4.22" x2="5.64" y2="5.64"/><line x1="18.36" y1="18.36" x2="19.78" y2="19.78"/><line x1="1" y1="12" x2="3" y2="12"/><line x1="21" y1="12" x2="23" y2="12"/><line x1="4.22" y1="19.78" x2="5.64" y2="18.36"/><line x1="18.36" y1="5.64" x2="19.78" y2="4.22"/></svg></button></div></div><ul id=menu><li><a href=https://beta.avvocatiemac.it/categories/ title=Categorie><span>Categorie</span></a></li><li><a href=https://beta.avvocatiemac.it/tags/ title="Tags  "><span>Tags</span></a></li><li><a href=https://beta.avvocatiemac.it/rss title=RSS><span>RSS</span></a></li><li><a href=https://beta.avvocatiemac.it/search title="Search (Alt + /)" accesskey=/><span>Search</span></a></li></ul></nav></header><main class=main><article class=post-single><header class=post-header><div class=breadcrumbs><a href=https://beta.avvocatiemac.it/>Home</a>&nbsp;»&nbsp;<a href=https://beta.avvocatiemac.it/posts/>Posts</a></div><h1 class=post-title>Tecniche avanzate di redazione degli atti giuridici mediante text editor e markup language (parte I)</h1><div class=post-meta><span title='2023-02-13 09:03:20 -0800 -0800'>13 febbraio 2023</span>&nbsp;·&nbsp;16 minuti&nbsp;·&nbsp;3229 parole&nbsp;·&nbsp;Filippo Strozzi</div></header><figure class=entry-cover><img loading=lazy srcset="https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover_hu3f5f2f5d46b5300e8a516c2b831fe787_920215_360x0_resize_q75_box.jpeg 360w ,https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover_hu3f5f2f5d46b5300e8a516c2b831fe787_920215_480x0_resize_q75_box.jpeg 480w ,https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover_hu3f5f2f5d46b5300e8a516c2b831fe787_920215_720x0_resize_q75_box.jpeg 720w ,https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover_hu3f5f2f5d46b5300e8a516c2b831fe787_920215_1080x0_resize_q75_box.jpeg 1080w ,https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover_hu3f5f2f5d46b5300e8a516c2b831fe787_920215_1500x0_resize_q75_box.jpeg 1500w ,https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover.jpeg 1920w" sizes="(min-width: 768px) 720px, 100vw" src=https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-i/cover.jpeg alt width=1920 height=1080></figure><div class=toc><details><summary accesskey=c title="(Alt + C)"><span class=details>Indice contenuti</span></summary><div class=inner><nav id=TableOfContents><ul><li><a href=#formato-proprietario-e-non-standard>Formato proprietario e non standard</a></li><li><a href=#lo-scrittore-dattilografo>Lo scrittore dattilografo</a></li><li><a href=#contenuto-e-forma-uniti>Contenuto e forma uniti</a></li><li><a href=#limportanza-dello-strumento-che-usiamo>L’importanza dello strumento che usiamo</a></li><li><a href=#ripensare-a-qualè-lo-strumento-digitale-corretto-per-scrivere>Ripensare a qual’è lo strumento digitale corretto per scrivere</a></li><li><a href=#il-problema-di-imparare-di-nuovo>Il problema di “imparare” di nuovo</a></li></ul></nav></div></details></div><div class=post-content><blockquote><p>In questi mesi sono preso dalla preparazione ed esecuzione del <a href=https://avvocati-e-mac.it/blog/2023/1/31/corso-pct-accreditato-ed-office-hour>Corso PCT accreditato CNF fino agli inizi di Marzo</a>. Mi sono quindi reso conto che le pubblicazioni vere di articoli sul sito si stanno rarefacendo.
Ho quindi deciso di “riciclare” la tesina che ho svolto nel 2021 a conclusione del corso di perfezionamento “Coding for lawyers e legal tech. Programmazione per giuristi, intelligenza artificiale e blockchain per il professionista legale del futuro” coordinato dal <a href=https://ziccardi.eu>prof. Ziccardi</a>
Vista la mole del testo ho deciso di dividerla in 3 parti che, spero, possano anche essere lette separatamente.
Se vuoi ricevere il manoscritto completato (finemente impaginato in LaTeX grazie a Pandoc e Markdown) oltre che ricevere questi articoli, <a href=https://www.avvocati-e-mac.it/mailinglist>iscriviti alla mia newsletter</a>, a fine Marzo 2023 inviarò a tutti gli iscritti il PDF (se leggi questo articolo dopo tale data sappi che iscrivendoti alla newsletter avrai la possibilità di leggere anche tutte quelle precedenti.
Ultimo avvertimento: lo stile, visto a chi mi rivolgevo, non è quello del sito ma più “aulico”.
Buona lettura.</p></blockquote><h1 id=il-problema-dello-scrivere-in-digitale>Il problema dello scrivere in digitale<a hidden class=anchor aria-hidden=true href=#il-problema-dello-scrivere-in-digitale>#</a></h1><p>In un periodo storico in cui si parla di giustizia predittiva, intelligenza artificiale applicata all’esame di una grossa mole di documenti giuridici, sono stati lasciati indietro problemi più pratici e legati all’attività quotidiana, come ad esempio le problematiche legate alla <em>scrittura di atti giuridici in digitale</em>.<br>Il presente documento cercherà di fotografare l’attuale situazione, le criticità e le possibili soluzioni alternative. Sia noto al lettore che, le tecniche di seguito elencate fanno parte dell’arsenale utilizzato dal sottoscritto quotidianamente e, come tale, chi scrive può essere considerato “tendenzioso” utilizzando il metodo che descrive.</p><p>Fatte tali dovute premesse è possibile esaminare il più ampio problema dello scrivere in digitale, per poi addentrarci in quello della scrittura in digitale di atti giuridici.</p><p>Il computer è diventato nel corso dell’ultimo ventennio lo strumento per scrivere in digitale. Essendo uno strumento multi-funzionale, nel corso dell’evoluzione ed adozione dei computer nel mondo del lavoro e per uso personale, si sono sviluppati tanti programmi, denominati di video-scrittura, per scrivere un testo direttamente davanti al computer.</p><p>Lo standard di fatto per questi programmi è <em>Microsoft</em> <strong>Word</strong>. Esistono altri programmi che implementano funzioni similari, dal software open-source <em>LibreOffice</em> con l’applicazione <em>Writer</em> al programma <em>Pages</em> della <em>Apple</em>, ma l’archetipo di funzionamento di questi sistemi applicativi è nella sostanza il medesimo. Sono, infatti, tutti programmi <em>WYSIWYG</em> (<em>What You See Is What You Get</em> ovvero “quel che vedi è quello che ottieni”).</p><p>Con tutti questi programmi di video-scrittura viene mostrato all’utilizzatore, sullo schermo del computer, un foglio di carta virtuale all’interno del quale è possibile scrivere ed impaginare il proprio documento, ottenendo a video un risultato simile od uguale a quello della successiva stampa cartacea o digitale del documento stesso.</p><p>I vantaggi di un simile sistema nel mondo dell’ufficio sono stati notevoli. Si ricordi che prima dell’avvento di tali programmi la produzione dei documenti avveniva con la macchina da scrivere: prima meccanica e poi elettronica. Di fatto questi programmi hanno permesso di portare nel mondo dell’ufficio (anche grazie all’avvento di idonei sistemi di stampa prima a getto di inchiostro e poi laser) quello che, una volta, era esclusiva della carta stampata e dell’editoria professionale.</p><p>Pur a fronte di innegabili vantaggi, i programmi di video-scrittura hanno portato anche degli svantaggi, di cui si cercherà di parlare.</p><h2 id=formato-proprietario-e-non-standard>Formato proprietario e non standard<a hidden class=anchor aria-hidden=true href=#formato-proprietario-e-non-standard>#</a></h2><p>L’avvento dei programmi di video-scrittura è contestuale e probabilmente causato da un altro evento particolare che ha influenzato e probabilmente influenzerà nel tempo lo sviluppo informatico ed il modo di utilizzare i computer: il monopolio del sistema operativo Windows.</p><p>Un computer come noto è uno strumento hardware, meccanico, che deve essere riempito da un applicativo o software, cioè, nello specifico a livello base, da un sistema operativo che permetta di utilizzare l’hardware sottostante. Tra gli anni &lsquo;80 e &lsquo;90 del secolo scorso, con l’avvento e l’utilizzo sempre più massiccio del c.d <em>personal computer</em> nel mondo del lavoro si è assistito anche all’avvento del sistema operativo <em>Windows</em> della software house <em>Microsoft</em>, che, ora, è installato su circa il 76,6 % dei computer attualmente in circolazione <sup id=fnref:1><a href=#fn:1 class=footnote-ref role=doc-noteref>1</a></sup>. Assieme al sistema operativo <em>Windows</em> la <em>Microsoft</em> ha sviluppato una c.d. suite, ovvero un insieme di programmi, pensato per il mondo dell’ufficio, chiamata <em>Office</em> <sup id=fnref:2><a href=#fn:2 class=footnote-ref role=doc-noteref>2</a></sup> (la cui ultima incarnazione nel momento in cui si scrive è <em>Office 365</em>) di cui il programma di punta era ed è <strong>Microsoft Word</strong>.</p><p>Grazie all’adozione massiccia del sistema operativo <em>Windows</em> il programma di video-scrittura di <em>Microsoft</em> è diventato lo standard di fatto nella creazione e nello scambio delle bozze dei documenti nel mondo dell’ufficio.</p><p>Nel corso del tempo le conseguenze di questo monopolio di fatto sono state molte, qui brevemente analizzeremo alcune problematiche importanti ma non esclusive: il formato proprietario e non standard dei file .DOC e .DOCX.</p><p>Una delle tecniche da subito implementate dai software commerciali è stata quella di utilizzare formati proprietari per salvare i documenti creati con i loro programmi. Ciò significa che, senza i loro programmi, è impossibile (o quasi) aprire un documento con un altro programma. Questo ha creato un sistema di auto mantenimento del monopolio di fatto. Più uffici o realtà utilizzano il software di una determinata società più chi si affaccia nel mondo della scrittura utilizzerà quel software.</p><p>Se questo sistema è comprensibile dal punto di vista commerciale, pone dei profondi problemi dal punto di vista della selezione “innaturale” del programma che si usa per scrivere.</p><p>Il programma dominante in un certo “ambiente” spesso non è il miglior programma, se si esamina in particolare <em>Microsoft Word</em>, si può giungere alla considerazione opposta, come di seguito si evidenzierà.</p><h2 id=lo-scrittore-dattilografo>Lo scrittore dattilografo<a hidden class=anchor aria-hidden=true href=#lo-scrittore-dattilografo>#</a></h2><p>Deve farsi una breve premessa storica per comprendere l’evoluzione di <em>Microsoft Word</em> e quella dei programmi di video-scrittura.</p><p>Nel mondo degli uffici, fino all’avvento massiccio dei computer, a fine degli anni &lsquo;80 ed inizio degli anni &lsquo;90 del secolo scorso in America e tra il &lsquo;90 ed il 2000 in Italia, esisteva una distinzione tra chi scriveva un documento e chi lo “batteva a macchina”. La figura del dattilografo sia negli uffici legali che in qualsiasi ufficio di piccole e medie dimensioni era una presenza essenziale. Era infatti solo attraverso questa figura professionale che la gestione di tutti i documenti “stampati” (sarebbe meglio dire battuti a macchina) poteva avvenire.</p><p>Le prime macchine da scrivere digitali hanno ceduto pian piano il passo ai computer per la scrittura dei documenti da ufficio ed i soggetti che per primi hanno utilizzato i programmi di video-scrittura sono stati i dattilografi. Le basi dei programmi di video-scrittura sono nate proprio nell’ottica e per l’utilizzo di una specifica e qualificata categoria professionale. La dattilografia è una disciplina professionale ormai sconosciuta ai più, ma che, tra la seconda metà dell’ottocento e la fine del novecento, è stata fondamentale per gli uffici.</p><p>Scrivere digitando il testo su una tastiera con la macchina da scrivere e successivamente fare delle modifiche al documento predisposto richiedeva personale altamente addestrato onde evitare di dover riscrivere un documento a metà dell’opera e scriverlo in tempi ragionevoli.</p><p>Con l’avvento del computer dei programmi di video-scrittura tuttavia non fu più necessario avere questa istruzione specifica perché il testo scritto al computer poteva essere riletto, modificato e revisionato infinite volte prima della stampa effettiva.</p><p>La “semplicità” (qui intesa come possibilità per chiunque di scrivere e revisionare un documento davanti al computer) tuttavia ha col tempo fatto diminuire la presenza negli ufficio di un dattilografo.</p><p>Nel corso dell’ultimo ventennio si è quindi assistito ad un progressivo passaggio della fase di scrittura dalla carta con strumenti analogici al computer. <strong>Lo scrittore è diventato</strong>, senza averne le competenze, <strong>dattilografo</strong>. Addirittura si potrebbe affermare che la dattilografia è scomparsa come professionalità.</p><h2 id=contenuto-e-forma-uniti>Contenuto e forma uniti<a hidden class=anchor aria-hidden=true href=#contenuto-e-forma-uniti>#</a></h2><p>Le conseguenze di questo cambiamento, progressivo ma visibile, sono state e, credo, siano tuttora importanti.</p><p>I programmi di video-scrittura infatti sono uno strumento (software) per creare un documento a stampa (ora anche in formato digitale come un PDF) pensato per i dattilografi, cioè per soggetti che dovevano occuparsi di trascrivere un documento, non scriverlo. Lo stesso archetipo del foglio di carta digitale che corrisponde al foglio di carta stampato ne è un chiaro esempio.</p><p>Fino all’avvento dei programmi di video-scrittura contenuto e forma (tipografica) erano domini separati nel mondo dell’ufficio, con figure professionali distinte per le differenti fasi (nell’mondo dell’editoria professionale lo sono tuttora) ma oggi questo, nella maggior parte dei casi, non è più così.</p><p>Il personale c.d di segreteria (se presente in ufficio) spesso non ha più una formazione specifica in dattilografia e, soprattutto, tutti, dal personale altamente specializzato ai soggetti meno specializzati, scrivono davanti ad un computer.</p><p>Spesso chi scrive professionalmente è un auto-didatta della scrittura al computer. Scrivere al computer con un programma di video-scrittura impone (subdolamente) a chi scrive di impaginare il documento.</p><p>Questa potrebbe sembrare un’operazione di poco conto, tuttavia così non è.</p><p>Scrivere è una attività complessa e richiede concentrazione. Scrivere a computer richiede un superiore grado di concentrazione. Infatti mentre il percorso di scrittura a mano ci viene insegnato fin dai primi anni di scolarizzazione, quello di scrivere al computer non viene quasi mai insegnato e si apprende solo dopo aver imparato a scrivere a mano.</p><p>Se scrivere con carta e penna è un’attività (relativamente) semplice, scrivere al computer espone lo scrittore a varie sfide, spesso non banali.</p><p>Anzitutto, lo scrittore deve conoscere i rudimenti dell’utilizzo di un computer, ovvero il sistema operativo così come l’hardware.<br>Secondariamente, mentre carta e penna sono strumenti specializzati e finalizzati a scrivere, il computer è uno strumento multifunzionale. Un computer può essere uno strumento di scrittura, certamente, ma può anche essere uno strumento di svago (navigando in internet o guardando video), uno strumento di ricerca, uno strumento per comporre musica, fare calcoli e così via. La versatilità dello strumento computer ne determina anche uno dei più grossi limiti poiché è uno strumento che permette di distrarsi facilmente.<br>Da ultimo, in questo periodo di iper-connessione con email e <em>social network</em> che si sono aggiunti alle distrazioni che abbiamo già visto, il computer è diventato uno strumento sempre più problematico per lo scrittore che deve concentrarsi sulla scrittura.</p><p>A queste problematiche generali si aggiungono quelle specifiche della video-scrittura.</p><p>L’aspetto grafico di un testo, seppur importante, non è il primo aspetto a cui uno scrittore deve dedicarsi. Il primo e più importante scopo dello scrittore è quello di focalizzarsi sul contenuto che uno scritto veicola.<br>Tuttavia, come abbiamo visto nei punti precedenti i programmi di video-scrittura non sono nati per scrivere ma per far mettere in “bella copia” dai dattilografi gli scritti prodotti dagli scrittori. La “trappola” dei programmi di video-scrittura è che la loro modalità di base è pensata per il testo stampato ed impaginato, non per scrivere in digitale.</p><h2 id=limportanza-dello-strumento-che-usiamo>L’importanza dello strumento che usiamo<a hidden class=anchor aria-hidden=true href=#limportanza-dello-strumento-che-usiamo>#</a></h2><p>Se quindi un programma di video-scrittura non è lo strumento adatto per scrivere in digitale, qual’è quello corretto?</p><p>Prima di affrontare il problema in dettaglio pare opportuno fare una breve precisazione.</p><p>È convinzione generale che lo strumento che si utilizza per svolgere una determinata attività non influisca sul risultato della stessa, ma che a fare la differenza sia l’utilizzatore e il come lo strumento viene utilizzato.</p><p>Tale affermazione non è del tutto vera. Svariati studi scientifici dimostrano l’esatto contrario <sup id=fnref:3><a href=#fn:3 class=footnote-ref role=doc-noteref>3</a></sup>, ovvero che <strong>lo strumento che utilizziamo modifica profondamente il modo in cui pensiamo e ci rapportiamo all’attività che svolgiamo con esso</strong>.</p><p>Un proverbio inglese recita “if all you have is a hammer, everything looks like a nail” che può essere tradotto in italiano come: <em>se hai solo un martello, tutto sembra essere un chiodo</em>. Da studi compiuti, sull’uomo così come sui primati, i neuro-scienziati hanno dimostrato la profonda plasticità del nostro cervello e, di conseguenza, del nostro pensiero, dimostrando come uno strumento ed il suo uso continuo e prolungato nel tempo modifichi profondamente il cervello umano ed i collegamenti neuronali, sia a livello fisico (addirittura aumentando certe regioni del cervello) sia a livello di collegamenti neuronali velocizzando e rafforzando i collegamenti di specifiche aree del cervello utilizzate<sup id=fnref:4><a href=#fn:4 class=footnote-ref role=doc-noteref>4</a></sup>.</p><p>A fronte di queste considerazioni è quindi di primaria importanza ragionare attentamente su quali strumenti digitali si utilizzano per scrivere. Ciò infatti può incidere profondamente sul modo in cui scriviamo.</p><p>È tuttavia evidente come, in particolare nel mondo degli uffici, tale scelta non sia affatto ragionata ed anzi segua consuetudini legate alle abitudini dovute più da pratiche commerciali che da scelte meditate.</p><h2 id=ripensare-a-qualè-lo-strumento-digitale-corretto-per-scrivere>Ripensare a qual’è lo strumento digitale corretto per scrivere<a hidden class=anchor aria-hidden=true href=#ripensare-a-qualè-lo-strumento-digitale-corretto-per-scrivere>#</a></h2><p>Una volta che abbiamo visto come lo strumento non sia solo un mezzo ma come anche plasmi nel profondo il nostro modo di pensare e di “usare” lo strumento, vediamo quali caratteristiche questo strumento dovrebbe avere.</p><p>Anzitutto uno strumento deve svolgere una sola cosa e bene: <em>scrivere e revisionare il testo</em>. Può sembrare banale, ma la prima cosa che uno strumento di scrittura digitale deve fare è quella di permettere di scrivere facilmente e senza vincoli.</p><p>Scrivere in digitale è profondamente diverso dallo scrivere a mano. L’enorme vantaggio del digitale di poter modificare qualsiasi cosa si è digitata, è anche una potenziale maledizione. Permette di modificare ed affinare il proprio scritto all’infinito ma questa assenza di limitazioni a volte non è un beneficio ma uno svantaggio. La potenzialità di fare qualsiasi cosa a volte corrisponde all’opposto, non fare nulla. Uno strumento di scrittura digitale, quando lo si guarda dal punto di visto dello scrivere ovvero formalizzare il proprio pensiero in parole e contenuti, deve permettere di fare solo quello senza distrazioni.<br>Nel mondo della scrittura creativa sono nati negli ultimi anni una serie di programmi appositamente pensati per permettere allo scrittore di non distrarsi <sup id=fnref:5><a href=#fn:5 class=footnote-ref role=doc-noteref>5</a></sup>, proprio per la presenza sempre più crescente della percezione da parte degli utenti finali di tale necessità.</p><p>Oltre però ad un ambiente per scrivere facilmente e senza distrazioni un simile programma deve avere un’altra caratteristica specifica e fondamentale: <em>la possibilità di revisionare il testo in modo efficiente ed effettivo</em>.</p><p>Questo è un punto spesso sottovalutato da molti, ma revisionare un testo digitale in modo rapido e preciso è importante quanto scrivere questo testo forse più importante della stessa parte di scrittura.
La revisione di un testo è sia la parte di <em>rifinitura del testo scritto</em>, ovvero quella di rendere il testo più semplice e più chiaro per il lettore, sia quella di <em>revisione formale</em> ovvero quella di correzione degli errori grammaticali e di battitura. È quella parte della scrittura che divide lo scrittore amatoriale o non professionista da quello professionale, è quella parte che differenzia uno scritto mediocre da uno ben realizzato. Manipolare in modo programmatico e strutturato un testo è una possibilità fondamentale che molti sottovalutano.</p><p>Un altro punto fondamentale per un programma di scrittura è quello di essere semplice, non nel senso di essere facile da utilizzare, ma di <em>semplificare il flusso di lavoro dello scrittore</em>. Come visto poco sopra, la suddivisione in fasi del lavoro di scrittura, se può sembrare un modo di complicare l’attività stessa, è invece un modo per focalizzare e semplificare il lavoro ad una specifica attività. È infatti noto come il c.d. <em>multi-tasking</em> [^multitasking] non sia sostenibile soprattutto per le attività che richiedono un profondo sforzo mentale.
Più in generale, infatti, la creazione di un flusso di lavoro strutturato e irregimentato aiuta ad aumentare la “produttività” <sup id=fnref:6><a href=#fn:6 class=footnote-ref role=doc-noteref>6</a></sup>.</p><p>Sempre seguendo questa strada, è, inoltre, necessario <em>suddividere la parte di scrittura da quella di impaginazione</em>. Tale suddivisione ha sia un vantaggio a livello di concentrazione e semplificazione del lavoro dello scrittore sia un vantaggio nella precisione e puntualità del risultato tipografico finale ottenuto. I programmi WYSIWYG, dovendo mostrare a video il risultato finale dell’impaginazione mentre il testo digitato viene prodotto, non sono ottimizzati per avere la migliore impaginazione possibile. Dividere la scrittura di un testo dall’impaginazione dello stesso permette di avere risultati tipografici migliori di quelli di qualsiasi programma di video-scrittura standard.</p><h2 id=il-problema-di-imparare-di-nuovo>Il problema di “imparare” di nuovo<a hidden class=anchor aria-hidden=true href=#il-problema-di-imparare-di-nuovo>#</a></h2><p>Prima di esaminare la possibile soluzione ai problemi individuati fino ad ora, occorre affrontare quello che è un punto cruciale di questa analisi e che può rendere più semplice il passaggio al metodo che si vuole proporre con questo scritto; chiunque abbia in un qualche modo affrontato la scrittura è abituato ad usare un programma di video-scrittura, pertanto perché imparare una nuova serie di strumenti?</p><p>La domanda potrebbe sembrare banale ma è il principale scoglio che deve essere affrontato prima di investire le energie e le risorse necessarie per modificare un flusso di lavoro che, seppur non efficiente, è divenuto “facile”, ovvero richiede poca resistenza e si svolge secondo abitudini e riflessi automatici da parte di chi lo utilizza.</p><p>Se infatti ci si rende inconsciamente conto che scrivere con un programma di video-scrittura può non essere il modo migliore di scrivere in digitale (e chi scrive spera che con le argomentazioni che precedono il lettore lo abbia realizzato anche consciamente) ripensare il flusso di lavoro della scrittura digitale richiede degli sforzi iniziali notevoli e, fino a che lo scrittore digitale non prende possesso di questo nuovo flusso di lavoro, richiede indiscutibilmente maggiori sforzi del precedente flusso di lavoro.</p><p>Occorre quindi qui sottolineare un altro aspetto fondamentale e spesso sottovalutato dagli scrittori digitali: <em>il problema della padronanza dello strumento</em>, quello che gli anglofoni chiamano <em>mastery</em>.</p><p>Qualsiasi attività manuale o concettuale richiede un grado di padronanza di quella specifica attività. La padronanza di una “arte” come la scrittura è un percorso lungo e complesso che passa dal raffinamento di svariate competenze. Se tuttavia si ritiene utile e giusto fare questo percorso (e chi scrive per passione come chi per lavoro nel corso del tempo ha sicuramente investito in tale preparazione), si comprende bene come imparare “nuovamente” lo strumento con cui si scrive è fondamentale per uno scrittore.</p><p>Non solo, è provato da svariate ricerche cognitive che per migliorare le proprie capacità in uno specifico ambito è necessario mantenere la mentalità e l’approccio dell’apprendista <sup id=fnref:7><a href=#fn:7 class=footnote-ref role=doc-noteref>7</a></sup>. Ciò è condizione necessaria per superare quell’altipiano che, dopo un inizio di miglioramento, si raggiunge in qualsiasi forma di attività.</p><p>Per lo scrittore digitale, quindi, imparare nuovamente a scrivere in digitale con gli strumenti più adatti è anche una forma di miglioramento che gli permette di aumentare e migliorare la padronanza della scrittura stessa.</p><div class=footnotes role=doc-endnotes><hr><ol><li id=fn:1><p>Come risulta dal sito Statista: <a href=https://www.statista.com/topics/1003/operating-systems/>https://www.statista.com/topics/1003/operating-systems/</a>&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p>Link a Wikipedia per una sommaria informazione: <a href=https://it.wikipedia.org/wiki/Microsoft_Word>https://it.wikipedia.org/wiki/Microsoft_Word</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>Carr, N. (2011). <em>Internet ci rende stupidi? Come la rete sta cambiando il nostro cervello.</em> Italia: Cortina Raffaello. Da pagina 33 a 53.&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>Pool, R., Ericsson, K. A. (2016). <em>Numero 1 si diventa. Sviluppa il tuo potenziale segreto per migliorare in quasi tutto quello che vuoi.</em> Italia: Sperling & Kupfer. Pagine da 28 a 34 cita lo studio svolto suoi tassisti londinesi e sulle modiche all’ippocampo.&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li><li id=fn:5><p>A titolo di mero esempio della pletora di applicazioni di questo genere si segnalano quelle individuate nell’articolo di cui al link che segue: <a href=https://www.macitynet.it/Scrivere-senza-distrazioni-i-migliori-programmi-per-Mac/>https://www.macitynet.it/Scrivere-senza-distrazioni-i-migliori-programmi-per-Mac/</a>. Vista la “popolarità” di questa funzione anche software come <em>Microsoft Word</em> hanno implementato una modalità <em>focus</em>.&#160;<a href=#fnref:5 class=footnote-backref role=doc-backlink>&#8617;&#xfe0e;</a></p></li><li id=fn:6><p>Newport, C. (2021). <em>A World Without Email: Reimagining Work in an Age of Communication Overload.</em> Stati Uniti: Penguin Publishing Group. Da pagina 179 a 183. Creare delle regole all’inizio permettono poi di coordinarsi meglio. Newport basa i suoi ragionamenti prendendo spunto dalla <em>Teoria dell’informazione</em> di <em>Claud Shannon</em> per maggiori approfondimenti link: <a href="https://it.wikipedia.org/wiki/Teoria_dell'informazione">https://it.wikipedia.org/wiki/Teoria_dell'informazione</a>.&#160;<a href=#fnref:6 class=footnote-backref role=doc-backlink>&#8617;&#xfe0e;</a></p></li><li id=fn:7><p>Pool, R., Ericsson, K. A. (2016). <em>Numero 1 si diventa. Sviluppa il tuo potenziale segreto per migliorare in quasi tutto quello che vuoi.</em> Italia: Sperling & Kupfer. Pagine da 104 a 108. In vengono spiegati i principi base della <em>pratica intenzionale</em>.&#160;<a href=#fnref:7 class=footnote-backref role=doc-backlink>&#8617;&#xfe0e;</a></p></li></ol></div></div><footer class=post-footer><ul class=post-tags><li><a href=https://beta.avvocatiemac.it/tags/comandi-rapidi/>Comandi Rapidi</a></li><li><a href=https://beta.avvocatiemac.it/tags/actions/>Actions</a></li></ul><nav class=paginav><a class=prev href=https://beta.avvocatiemac.it/posts/tecniche-avanzate-di-redazione-degli-atti-giuridici-mediante-text-editor-e-markup-language-parte-ii/><span class=title>« Precedente</span><br><span>Tecniche avanzate di redazione degli atti giuridici mediante text editor e markup language (parte II)</span></a>
<a class=next href=https://beta.avvocatiemac.it/posts/invertire-lordine-delle-pagine-di-un-pdf/><span class=title>Successivo »</span><br><span>Invertire le pagine di un PDF</span></a></nav><div class=share-buttons><a target=_blank rel="noopener noreferrer" aria-label="share Tecniche avanzate di redazione degli atti giuridici mediante text editor e markup language (parte I) on twitter" href="https://twitter.com/intent/tweet/?text=Tecniche%20avanzate%20di%20redazione%20degli%20atti%20giuridici%20mediante%20text%20editor%20e%20markup%20language%20%28parte%20I%29&amp;url=https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f&amp;hashtags=ComandiRapidi%2cActions"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM195.519 424.544c135.939.0 210.268-112.643 210.268-210.268.0-3.218.0-6.437-.153-9.502 14.406-10.421 26.973-23.448 36.935-38.314-13.18 5.824-27.433 9.809-42.452 11.648 15.326-9.196 26.973-23.602 32.49-40.92-14.252 8.429-30.038 14.56-46.896 17.931-13.487-14.406-32.644-23.295-53.946-23.295-40.767.0-73.87 33.104-73.87 73.87.0 5.824.613 11.494 1.992 16.858-61.456-3.065-115.862-32.49-152.337-77.241-6.284 10.881-9.962 23.601-9.962 37.088.0 25.594 13.027 48.276 32.95 61.456-12.107-.307-23.448-3.678-33.41-9.196v.92c0 35.862 25.441 65.594 59.311 72.49-6.13 1.686-12.72 2.606-19.464 2.606-4.751.0-9.348-.46-13.946-1.38 9.349 29.426 36.628 50.728 68.965 51.341-25.287 19.771-57.164 31.571-91.8 31.571-5.977.0-11.801-.306-17.625-1.073 32.337 21.15 71.264 33.41 112.95 33.41z"/></svg></a><a target=_blank rel="noopener noreferrer" aria-label="share Tecniche avanzate di redazione degli atti giuridici mediante text editor e markup language (parte I) on linkedin" href="https://www.linkedin.com/shareArticle?mini=true&amp;url=https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f&amp;title=Tecniche%20avanzate%20di%20redazione%20degli%20atti%20giuridici%20mediante%20text%20editor%20e%20markup%20language%20%28parte%20I%29&amp;summary=Tecniche%20avanzate%20di%20redazione%20degli%20atti%20giuridici%20mediante%20text%20editor%20e%20markup%20language%20%28parte%20I%29&amp;source=https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM160.461 423.278V197.561h-75.04v225.717h75.04zm270.539.0V293.839c0-69.333-37.018-101.586-86.381-101.586-39.804.0-57.634 21.891-67.617 37.266v-31.958h-75.021c.995 21.181.0 225.717.0 225.717h75.02V297.222c0-6.748.486-13.492 2.474-18.315 5.414-13.475 17.767-27.434 38.494-27.434 27.135.0 38.007 20.707 38.007 51.037v120.768H431zM123.448 88.722C97.774 88.722 81 105.601 81 127.724c0 21.658 16.264 39.002 41.455 39.002h.484c26.165.0 42.452-17.344 42.452-39.002-.485-22.092-16.241-38.954-41.943-39.002z"/></svg></a><a target=_blank rel="noopener noreferrer" aria-label="share Tecniche avanzate di redazione degli atti giuridici mediante text editor e markup language (parte I) on reddit" href="https://reddit.com/submit?url=https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f&title=Tecniche%20avanzate%20di%20redazione%20degli%20atti%20giuridici%20mediante%20text%20editor%20e%20markup%20language%20%28parte%20I%29"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zM446 265.638c0-22.964-18.616-41.58-41.58-41.58-11.211.0-21.361 4.457-28.841 11.666-28.424-20.508-67.586-33.757-111.204-35.278l18.941-89.121 61.884 13.157c.756 15.734 13.642 28.29 29.56 28.29 16.407.0 29.706-13.299 29.706-29.701.0-16.403-13.299-29.702-29.706-29.702-11.666.0-21.657 6.792-26.515 16.578l-69.105-14.69c-1.922-.418-3.939-.042-5.585 1.036-1.658 1.073-2.811 2.761-3.224 4.686l-21.152 99.438c-44.258 1.228-84.046 14.494-112.837 35.232-7.468-7.164-17.589-11.591-28.757-11.591-22.965.0-41.585 18.616-41.585 41.58.0 16.896 10.095 31.41 24.568 37.918-.639 4.135-.99 8.328-.99 12.576.0 63.977 74.469 115.836 166.33 115.836s166.334-51.859 166.334-115.836c0-4.218-.347-8.387-.977-12.493 14.564-6.47 24.735-21.034 24.735-38.001zM326.526 373.831c-20.27 20.241-59.115 21.816-70.534 21.816-11.428.0-50.277-1.575-70.522-21.82-3.007-3.008-3.007-7.882.0-10.889 3.003-2.999 7.882-3.003 10.885.0 12.777 12.781 40.11 17.317 59.637 17.317 19.522.0 46.86-4.536 59.657-17.321 3.016-2.999 7.886-2.995 10.885.008 3.008 3.011 3.003 7.882-.008 10.889zm-5.23-48.781c-16.373.0-29.701-13.324-29.701-29.698.0-16.381 13.328-29.714 29.701-29.714 16.378.0 29.706 13.333 29.706 29.714.0 16.374-13.328 29.698-29.706 29.698zM160.91 295.348c0-16.381 13.328-29.71 29.714-29.71 16.369.0 29.689 13.329 29.689 29.71.0 16.373-13.32 29.693-29.689 29.693-16.386.0-29.714-13.32-29.714-29.693z"/></svg></a><a target=_blank rel="noopener noreferrer" aria-label="share Tecniche avanzate di redazione degli atti giuridici mediante text editor e markup language (parte I) on facebook" href="https://facebook.com/sharer/sharer.php?u=https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H342.978V319.085h66.6l12.672-82.621h-79.272v-53.617c0-22.603 11.073-44.636 46.58-44.636H425.6v-70.34s-32.71-5.582-63.982-5.582c-65.288.0-107.96 39.569-107.96 111.204v62.971h-72.573v82.621h72.573V512h-191.104c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892z"/></svg></a><a target=_blank rel="noopener noreferrer" aria-label="share Tecniche avanzate di redazione degli atti giuridici mediante text editor e markup language (parte I) on whatsapp" href="https://api.whatsapp.com/send?text=Tecniche%20avanzate%20di%20redazione%20degli%20atti%20giuridici%20mediante%20text%20editor%20e%20markup%20language%20%28parte%20I%29%20-%20https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f"><svg viewBox="0 0 512 512" height="30" width="30" fill="currentcolor"><path d="M449.446.0C483.971.0 512 28.03 512 62.554v386.892C512 483.97 483.97 512 449.446 512H62.554c-34.524.0-62.554-28.03-62.554-62.554V62.554c0-34.524 28.029-62.554 62.554-62.554h386.892zm-58.673 127.703c-33.842-33.881-78.847-52.548-126.798-52.568-98.799.0-179.21 80.405-179.249 179.234-.013 31.593 8.241 62.428 23.927 89.612l-25.429 92.884 95.021-24.925c26.181 14.28 55.659 21.807 85.658 21.816h.074c98.789.0 179.206-80.413 179.247-179.243.018-47.895-18.61-92.93-52.451-126.81zM263.976 403.485h-.06c-26.734-.01-52.954-7.193-75.828-20.767l-5.441-3.229-56.386 14.792 15.05-54.977-3.542-5.637c-14.913-23.72-22.791-51.136-22.779-79.287.033-82.142 66.867-148.971 149.046-148.971 39.793.014 77.199 15.531 105.329 43.692 28.128 28.16 43.609 65.592 43.594 105.4-.034 82.149-66.866 148.983-148.983 148.984zm81.721-111.581c-4.479-2.242-26.499-13.075-30.604-14.571-4.105-1.495-7.091-2.241-10.077 2.241-2.986 4.483-11.569 14.572-14.182 17.562-2.612 2.988-5.225 3.364-9.703 1.12-4.479-2.241-18.91-6.97-36.017-22.23C231.8 264.15 222.81 249.484 220.198 245s-.279-6.908 1.963-9.14c2.016-2.007 4.48-5.232 6.719-7.847 2.24-2.615 2.986-4.484 4.479-7.472 1.493-2.99.747-5.604-.374-7.846-1.119-2.241-10.077-24.288-13.809-33.256-3.635-8.733-7.327-7.55-10.077-7.688-2.609-.13-5.598-.158-8.583-.158-2.986.0-7.839 1.121-11.944 5.604-4.105 4.484-15.675 15.32-15.675 37.364.0 22.046 16.048 43.342 18.287 46.332 2.24 2.99 31.582 48.227 76.511 67.627 10.685 4.615 19.028 7.371 25.533 9.434 10.728 3.41 20.492 2.929 28.209 1.775 8.605-1.285 26.499-10.833 30.231-21.295 3.732-10.464 3.732-19.431 2.612-21.298-1.119-1.869-4.105-2.99-8.583-5.232z"/></svg></a><a target=_blank rel="noopener noreferrer" aria-label="share Tecniche avanzate di redazione degli atti giuridici mediante text editor e markup language (parte I) on telegram" href="https://telegram.me/share/url?text=Tecniche%20avanzate%20di%20redazione%20degli%20atti%20giuridici%20mediante%20text%20editor%20e%20markup%20language%20%28parte%20I%29&amp;url=https%3a%2f%2fbeta.avvocatiemac.it%2fposts%2ftecniche-avanzate-di-redazione-degli-atti-giuridici-mediante-text-editor-e-markup-language-parte-i%2f"><svg viewBox="2 2 28 28" height="30" width="30" fill="currentcolor"><path d="M26.49 29.86H5.5a3.37 3.37.0 01-2.47-1 3.35 3.35.0 01-1-2.47V5.48A3.36 3.36.0 013 3 3.37 3.37.0 015.5 2h21A3.38 3.38.0 0129 3a3.36 3.36.0 011 2.46V26.37a3.35 3.35.0 01-1 2.47 3.38 3.38.0 01-2.51 1.02zm-5.38-6.71a.79.79.0 00.85-.66L24.73 9.24a.55.55.0 00-.18-.46.62.62.0 00-.41-.17q-.08.0-16.53 6.11a.59.59.0 00-.41.59.57.57.0 00.43.52l4 1.24 1.61 4.83a.62.62.0 00.63.43.56.56.0 00.4-.17L16.54 20l4.09 3A.9.9.0 0021.11 23.15zM13.8 20.71l-1.21-4q8.72-5.55 8.78-5.55c.15.0.23.0.23.16a.18.18.0 010 .06s-2.51 2.3-7.52 6.8z"/></svg></a></div></footer></article></main><footer class=footer><span>&copy; 2023 <a href=https://beta.avvocatiemac.it/>Avvocati e Mac</a></span>
<span>Powered by
<a href=https://gohugo.io/ rel="noopener noreferrer" target=_blank>Hugo</a> &
        <a href=https://github.com/adityatelange/hugo-PaperMod/ rel=noopener target=_blank>PaperMod</a></span></footer><a href=#top aria-label="go to top" title="Go to Top (Alt + G)" class=top-link id=top-link accesskey=g><svg xmlns="http://www.w3.org/2000/svg" viewBox="0 0 12 6" fill="currentcolor"><path d="M12 6H0l6-6z"/></svg></a><script>let menu=document.getElementById("menu");menu&&(menu.scrollLeft=localStorage.getItem("menu-scroll-position"),menu.onscroll=function(){localStorage.setItem("menu-scroll-position",menu.scrollLeft)}),document.querySelectorAll('a[href^="#"]').forEach(e=>{e.addEventListener("click",function(e){e.preventDefault();var t=this.getAttribute("href").substr(1);window.matchMedia("(prefers-reduced-motion: reduce)").matches?document.querySelector(`[id='${decodeURIComponent(t)}']`).scrollIntoView():document.querySelector(`[id='${decodeURIComponent(t)}']`).scrollIntoView({behavior:"smooth"}),t==="top"?history.replaceState(null,null," "):history.pushState(null,null,`#${t}`)})})</script><script>var mybutton=document.getElementById("top-link");window.onscroll=function(){document.body.scrollTop>800||document.documentElement.scrollTop>800?(mybutton.style.visibility="visible",mybutton.style.opacity="1"):(mybutton.style.visibility="hidden",mybutton.style.opacity="0")}</script><script>document.getElementById("theme-toggle").addEventListener("click",()=>{document.body.className.includes("dark")?(document.body.classList.remove("dark"),localStorage.setItem("pref-theme","light")):(document.body.classList.add("dark"),localStorage.setItem("pref-theme","dark"))})</script></body></html>